Asz Havergal

Idź, ku zachodniej bramie, Aszu Havergalu
Gdzie mury, wina dzikiego oplata karmazyn
W półmroku trwaj i czekaj, co się stanie
Liście szeptać będą o Niej, niektóre
W dół lecąc skrzydlatym opadną cię słowem
Lecz, gdy się wsłuchasz, Jej poznasz wołanie,
Idź, Aszu Havergalu, ku zachodniej bramie
Ku zachodniej bramie

Nie, słońce nie wzejdzie na niebie Wschodu
Aby rozniecić żar nocy twych oczu
A tam, gdzie  mroki zachodnie się pętlą
Ciemnościom koniec, raz położy... ciemność
Lub nic…Bóg się morduje każdym
Liściem w locie i przynajmniej w połowie
Niebo jest piekłem. Nie, na niebie Wschodu
Słońce nie wzejdzie

Z grobu przychodzę, by ci to objawić
Z grobu przychodzę, aby już wygasić
Ten pocałunek, twe czoło trawiący
W jego poświacie, jak we mgle błądzisz
Gdy wciąż jeden szlak - prowadzi do Niej
Gorzki, lecz wiarą odnajdziesz drogę
Na niej się stawisz; ja z grobu przychodzę
By ci to objawić...

Jest Aszu Havergalu, ta zachodnia brama
Jest  wina karmazyn, który mur oplata,
Idź, bo już wichry liśćmi pomiatają,
Na martwe słowa ich, nie zważaj
Żalu, że giną, im nie okazuj
Zaufaj Jej, a idąc, będziesz w jej wołaniu
O tak, istnieje ta zachodnia brama
Aszu Havergalu

_przełożył baldrick_
_źródło: <a href="http://webcache.googleusercontent.com/search?q=cache:E46kSNHGfp4J:www.tlumaczenia-piosenek.net/index.php%3Fpage%3Dluke-havergal+&cd=1&hl=en&ct=clnk">tlumaczenia-piosenek.net</a>_
_(zachowano pisownię i interpunkcję oryginału tłumaczenia)_
