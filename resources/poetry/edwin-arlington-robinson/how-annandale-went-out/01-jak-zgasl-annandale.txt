Jak zgasł Annandale

„Zwano go Annandale’em — a ja trwałem przy nim,
By pomagać, słów szukać, troszczyć się obficie.
Ja — lekarz, hipokryta, kłamca, pocieszyciel,
Patrzyłem nań; a przykry widok jego czynił
Wrażenie znacznie gorsze, niż czasy dawnymi:
Konstrukcja, w której nic się nie dało uprościć,
Wrak, oddzielony piekłem od ostateczności,
Pozostał z Annandale’a; a ja byłem przy nim.

Znałem zgliszcza, co kiedyś były jego ciałem:
Złączcie tych dwoje w jedno, jeśli potraficie,
Pamiętając, co we mnie plugawe i zgniłe,
I postawcie się w moim miejscu, tam gdzie stałem
Z taką małą maszynką, o tak . . . Już widzicie?
Czy powiesilibyście mnie? Nie? — tak sądziłem.”

> _Z tomu „The Town Down The River”, publ. 1910_
